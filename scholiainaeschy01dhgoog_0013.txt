VIII PRAEFATIO.

eodem archetypo profectos esse. Vide stemma p. XIV
positum.

Tum dicendum erit de glossematis codicum recen· ,
tiorum interlinearibus. Quae ex eisdem scholiis, quo-

rum partem Mediceus continet, fluxisse cum cogno-
veris, firmatam habebis illam de archetypo sententiam.
Praeterea opinionem paucorum hominum doctorum com·
probab0, qui scholia Byzantina, quae vulgo A appel-
lantur, non eMedicei scholiis amplificata esse statue-
runt, sed continere vetustam doctrinam quamvis a
recentiore grammatico, qui commentarium fere conti·
nuum confecit, depravatam. Byzantinus enim apo·
graphon archetypi adhibuit, quod eius scholia com-
plectebatur.

Sed priusquam adrem accedamus, de codicibus
siglisque adhibitis pauca praemittenda sunt.

De codice Mediceo (n) eiusque correctore (m)
vide edit. Weckl. p. XIV. '

V: cod. Vindobonensis 197 chartaceus, fine sae·
culi XIV vel initio XV scriptus -de tempore infra
accuratius dicetur -, continens Euripidis Hecubam
Orestam Phoenissae et Aeschyli Prometheum Septem
Persas. Quae Aeschyli tragoedias exhibet pars a folio
112 usque ad finem pertinens apriore differt et charta
et scriptura, ut utramque separatim conscriptam postea
in unum librum coniunctam esse appareat. Idem
autem librarius Aeschyli fabularum textum et glosse-
mata interlinearia et scholia A, quae in margine sunt,
exaravit. Scriptura est pulcherrima, sed glossemata
rubro picta pallore admodum affecta, nonnumquam
fere evanida sunt. In Persarum fabulae textu duae

 

