PRAEFATIO. XXIII

lati, in M depravati sint, an in archetypo ut in M
corrupti fuerint, in recentioribus a scribis vel gram·
maticis correcti sint, incertum semper erit. Hoc
enim aeque facile fieri potuit atque illud.

*h—

Il.

Quoniam vulgarem de Mediceo opinionem, quantum
adtentum Persarum fabulae attinet, sustulisse nobis
videmur, ad falsas de scholiis Aeschyleis sententias
evellendas transimus. ’

De origine scholiorum M optime egit Iosephus
Frey in diss. Bonnensi quae inscribitur ‘de Aeschyli
scholiis Mediceis' (a. 1857), ingeniose Roemerus in
commentatione p.XIX laudata. Controversia autem est,
utrum ad Aeschyli textum emendandum solis scholiis
Mediceis fides habenda sit, an etiam glossematis inter·
linearibus in recentioribus libris traditis et scholiis
Byzantinis quae vulgo A appellantur.

Dindorfins quidem, ut Medicei textum fontem om-
nium putavit, ita scholia A ex Mediceo fluxisse, sed
aucta et amplificata esse comprobabat (primum in
ed. schol. p. V, tum fusius in Philol. vol. XX, p. lsqq.
et p. 385 sqq. et in vol. XXI, p. 193 sqq). sed ut in
illa, sic in hac sententia Heimsoethius ab illo dis·
sensit. Qui contendit tantum abesse, ut scholia Me-
dicea fons fuerint scholiastae A, ut excerpta sint ex
eis, quae in scholiis A rectius integriusque scripta
leguntur. Glossemata autem librorum recentiorum
antiquissimam memoriam repraesentare (ct. ‘cumman-

 

