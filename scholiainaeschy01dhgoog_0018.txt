PRAEFATIO. XIII

cus sit, scholia ad nonnullos Persarum versus desunt.
In universum haec scholia consentire cumeis, quae
in cod. Farnesiano saec. XIV a Demetrio Triclinio
scripto cum praefixa voce παλαιὸν leguntur, Guil. Seel-
mannus in diss. de propagatione scholiorum Aeschy-
leorum p. 24sq. docuit. Idem demonstravit scholia·
stam, cui haec scholia tribuenda sunt, usum esse
apographo codicis M et libro, quo scholia A contine-
bantur. In hac posteriore sententia statuenda glosse-
mata neglexit. Sed ea ipsa illam confirmant. Nam
permulta, quae in codicibus scholiorum A leguntur,
in codicibus scholiorum B, velut BGL, reperimus.
Transierunt igitur e libro adhibito in exemplar scho-
liastaeB et apographa eius. Quod autem textus codi-
cum GL prope accedit ad H, qui scholia A continet,
veri simile videtur librum a scholiastaB adhibitum
exea codicum familia fuisse, e qua codicem H (cf.
stemma infra positum). Certe consensus codicum
BGL cum VH repraesentat glossemata antiqui libri,
qui scholia A exhibuit. At num recte Seelmannus
l. l. statuerit scholiastam B apographon Medicei adhi-
buisse, dubium est. Hoc enim Seelmannus inde col-
legit, quod in scholiis Β scholia M inveniuntur, quae
in scholiis A non extant. Sed ipse dixit (p. 25) codi-
cem scholiorum A, quo scholiasta B usus est, intc-
griorem fuisse quam libros nunc notos. Itaque si
demonstraverim scholiaA ab eodem archetypo pen-
dere atque scholia M: quidni illa scholia, quae ex M
petita esse Seelmannus existimauit, ex archetypo pro-
fecta et in exemplari quod scholiastaB adhibuit ser-
vata putemus? Propterea in editionem scholam

 

